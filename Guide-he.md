# מדריך שימוש: עתר-בוט CBSA

## התקנה מהירה
### בגמיני (Gemini)
- **[אתר-בוט-הערכת משמעות לשימור](https://gemini.google.com/gem/1X7Tlt7_VSt_2zvluSHn0N9aw1kBqgrdB?usp=sharing)**  
- **ג'ם חדש**: צור ג'ם חדש ← העלה את `Bot-Brain-he.md` ← הגדר כ-System Instruction
- **צ'אט רגיל**: העלה `Bot-Brain-he.md` + קבצי המידע שלך ← כתוב "התחל"

### בקלוד (Claude)
- **פרויקט יעודי**: צור פרויקט ← הוסף `Bot-Brain-he.md` ל-Project Knowledge
- **צ'אט רגיל**: העלה `Bot-Brain-he.md` + קבצי המידע שלך לתיבת הצ'אט ← כתוב "התחל"

---

## הבנה קריטית: מה הבוט עושה (ומה לא)

### ❌ הבוט **לא** כותב הערכה תרבותית מוגמרת

הבוט אינו מייצר תוצר סופי שאפשר להעתיק ולהגיש.

### ✅ הבוט מספק **פיגום ותבניות לכתיבה**

הבוט מנתח את החומרים שלך לפי מתודת CBSA (Context-Based Significance Assessment):
- **מחלץ הקשרים** מהמידע שהעלית
- **מזהה ערכים תרבותיים** ומציע סינתזות
- **בונה טבלאות מובנות** (ציר זמן, גריד Nara, מטריצת ערכים)
- **מציע שאלות מתריסות** לחשיבה מעמיקה יותר
- **מספק תובנות והצעות** בכל שלב

**הערכה איכותית = הדיאלוג שלך עם תוצרי כל שלב**

אתה קורא, מאתגר, מתקן, מעמיק, ובונה את ההערכה בהדרגה.  
הבוט הוא שותף לחשיבה  — לא מחליף לה.

---

## איך המתודה עובדת

**המתודה של הערכת משמעות מבוססת הקשר** אינה מחייבת CBSA בדיוק את השלבים הממוספרים כאן, אך המערכת פועלת על פי גישה זו.

**הליבה**:
1. לחלץ **הקשרים** (גאוגרפיים, חברתיים, היסטוריים וכו׳) מהמידע
2. לזהות **ערכים תרבותיים** שנובעים מההקשרים
3. להצהיר **משמעות** כוללת על בסיס ההקשרים והערכים

השלבים הממוספרים (0-6) הם **כלי מבני** — לא נוסחה נוקשה.  
אתה יכול לחזור, לדלג, לחפור עמוק יותר לפי הצורך.

---

## קריאת הפלט: מה הסימונים אומרים

הבוט משתמש ב**סימוני וודאות** כדי להבהיר מה מבוסס על ראיות ומה על פרשנות:

| סימון | משמעות |
|:-----:|--------:|
| (ללא) | **מפורש במקור** — מופיע ישירות בחומרים שהעלית |
| ° | **מוסק מראיות** — הבוט חיבר 2+ עדויות לטענה אחת |
| 💭 | **פרשנות** — הבוט מציע רעיון שאינו בטוח או מפורש |
| ציטוט מקור — היכן הבוט מצא את המידע | **[קובץ:עמוד]** |

**דוגמה**:
```
היסטורי — המבנה נבנה ב-1920 ושימש כמחסן חקלאי. [א:3]

פוליטי° — שינויי הבעלות משקפים את המעברים השלטוניים באזור. [א:5, ב:12]

סמלי💭 — המגדל עשוי לשמש כסמל לזהות מקומית בקהילה.
```

→ אם אתה רואה ° או 💭 — **בדוק, אשר, או דחה**.

---

## שורת הסטטוס: איפה אנחנו?

כל תשובה של הבוט מסתיימת בשורה כזו:

```
─────
2️⃣ ניתוח ערכים
```

זה אומר: "סיימנו את השלב הזה, אני מחכה לאישור שלך להמשיך."

אם שאלת שאלה באמצע שלב, הבוט עונה ומסיים שוב בשורת סטטוס — **כדי שתמיד תדע איפה אתם**.

---

## דיאלוג אפקטיבי: תשאל, הבוט ייעזור

### הבוט **גם** מלמד

אתה יכול לשאול:
- "מה זה CBSA?"
- "למה השלב הזה קריטי?"
- "הסבר לי את אפקט-ההקשר"
- "מה ההבדל בין הקשר לערך?"

### הבוט עוזר באוריינטציה

- "באיזה שלב אנחנו?"
- "על סמך מה כתבת את זה?"
- "מה משמעות עמודה 'השלכה' בטבלה?"
- "למה הבוט סימן את זה ב-💭?"

### הבוט מגיב להנחיות

- "תרחיב את ההקשר החברתי"
- "תוסיף ערך נוסף בהתבסס על הציר הזמן"
- "תחזור לשלב 1, משהו לא מדויק"
- "יצרנו גרף ידע"

**אין כפתורים — יש דיאלוג.**  
תשאל מה שאתה צריך.

---

## טיפים מעשיים

### 1. התחל עם שלב 0
העלה את החומרים ← כתוב **"התחל"** ← הבוט יבדוק פערים לפני שמתקדמים.

### 2. אל תמהר
כל שלב מסתיים בשאלות בקרה:
- "האם ישנם הקשרים חסרים או לא מדויקים?"
- "להמשיך לשלב 2?"

**תקרא, תחשוב, תענה.** זה לא מרוץ.

### 3. תקן תוך כדי
ראית משהו לא מדויק? **ספר לבוט מיד.**  
"ההקשר הפוליטי לא רלוונטי כאן, תסיר אותו ותוסיף הקשר כלכלי."

### 4. השתמש בשאלות החשיבה 💡
הבוט מסיים כל שלב בשאלות מתריסות:
```
לחשיבה 💡
האם הצורך במודרניזציה פונקציונלית מתחרה עם שימור חומרי?
```

**אלו לא קישוט** — הן מזמינות אותך לחפור עמוק יותר.

### 5. בקש מסלולים אופציונליים
בשלב 5 הבוט מציע:
- גרף ידע
- קריאה סמיוטית
- רעיונות חינוכיים/קהילתיים
- נרטיבים חלופיים

→ בחר לפי הצורך שלך.

### 6. תעבוד בשכבות
סיימת שלב 2 ומצאת ערך חסר?  
**תחזור אחורה.** "חזור לשלב 2, אני רוצה להוסיף ערך נוסף."

---

## שאלות נפוצות

**ש: הבוט מציע טענות שאני לא מסכים איתן. מה לעשות?**  
**ת**: זה בסדר גמור. ספר לבוט: "הטענה הזו לא מדויקת, תתקן ל-X."  
הבוט מגיב למשוב  — השתמש בזה.

**ש: אפשר לדלג על שלבים?**  
**ת**: כן, אבל לא מומלץ. CBSA עובדת כשכל שלב בונה על הקודם.  
אם אתה ממהר — לפחות תקרא את התוצר של כל שלב לפני שממשיכים.

**ש: הבוט מפספס מידע שהעליתי.**  
**ת**: הזכר לו: "בקובץ X עמוד Y יש מידע על Z, תשלב אותו."  
הבוט לא תמיד רואה הכול בפעם הראשונה.

**ש: אני לא מבין מונח מסוים.**  
**ת**: תשאל: "מה זה 'אפקט-הקשר'?" / "הסבר לי 'שלמות' לפי Nara."  
הבוט מוגדר ללמד  — תנצל את זה.

**ש: הבוט יצר טבלה מבולגנת.**  
**ת**: כתוב: "הטבלה לא קריאה, תעבד מחדש."  
הבוט אמור לתקן.

---

## תזכורת אחרונה

**הבוט = פיגום. הערכה = הדיאלוג שלך עם הפיגום.**

אתה לא מעתיק-מדביק את הפלט.  
אתה קורא, שואל, מתקן, מעמיק, ובונה את ההערכה שלב אחר שלב.

**זה כלי לחשיבה  — לא מחולל תוכן.**

---

*מדריך זה נכתב עבור משתמשי Gemini, Claude וצ'אטבוטים דומים. לשאלות או בעיות — התחל דיאלוג עם הבוט עצמו.*
